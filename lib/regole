Lo scopo di questo diletto nautico è avere un bottino con valore maggiore rispetto agli altri marinai; i suddetti tesori si trovano  all’interno degli atolli (scogliere coralline a forma di anello irregolare, che racchiudono una laguna interna comunicante col mare  per mezzo di canali), raggiungibili esclusivamente tramite i porti.

Preparazione: Decidere quanti turni durerà il gioco.
Dividere le carte palle di cannone (mazzo disguido) dal mazzo bottino.
Ogni giocatore parte da un angolo diverso dell’esagono. Nel caso ci siano meno giocatori i vascelli vanno posizionati negli angoli  in modo tale che siano gli uni più distanti possibili dagli altri.
Le isole vanno posizionate  in modo tale che tutte siano accessibili da tutti i giocatori lasciando una fila di esagoni vuota dal  bordo del tabellone. Le Isole devono essere composte da 1, 2 o 3 esagoni di cui 1 soltanto è il porto.
Ogni giocatore pesca 3 carte Disguido e 2 carte Bottino, senza farle vedere agli avversari.

Inizia il giocatore che sembra aver cacato più recentemente e si prosegue in senso orario.

Svolgimento del turno: Il turno inizia con il lancio dei dadi del vento (sono 3: il doblone a forma di timone, il d6 con numeri che  vanno da 1 a 3 e il d6 che presenta due frecce una in direzione oraria e una antioraria e dei numeri), ed una volta lanciati  possono essere interpretati nell’ordine preferito(es. esce la freccia oraria dal doblone, un 2 e un 3; posso decidere di usare prima  il 3 poi il doblone e infine il 2). Se non si entra in contatto con porti o giocatori il turno passa al giocatore successivo.

Nel momento in cui il vascello entra in contatto con il porto (L'esagono del vascello deve essere appoggiato al lato in cui si  affaccia il porto sul mare), bisogna lanciare il dado del tesoro; a seconda del risultato si pesca il numero di carte bottino  designato, senza farle vedere agli altri manigoldi.

Contatto in mare aperto (quando due barche sono posizionate in esagoni adiacenti, indipendentemente dalla loro orientazione),  inizia la battaglia: lo svolgimento è simile a quello della morra cinese (sasso/carta/forbici), ove però vengono utilizzate delle  carte preposte, le carte Disguido, anziché le mani, e si conclude con un solo scontro (in caso di parità si va a oltranza).Per usare  una carta essa va scartata nel mazzo Disguido e non è più utilizzabile dal giocatore. Il perdente dovrà lanciare il dado tesoro e, in  base al numero che riceve, dovrà cedere lo stesso numero di carte bottino al vincitore, che le sceglierà casualmente(es.  lanciando il dado è uscito 2, il vincitore dovrà pescare due carte dalla mano del perdente). Se il perdente è colui che ha  inaugurato la battaglia, cederà una carta bottino in più rispetto al numero del dado. Se un giocatore finisce le carte disguido  prima dell'avversario è considerato il perdente e nel caso di 3 partite alla pari entrambi gli sfidanti dovranno scartare una carta  bottino e rimetterla nel mazzo, la carta viene scelta dall'avversario.
Ogni volta che si raggiunge un porto dopo un conflitto, si pesca dal mazzo disguido fino a che non si raggiungono di nuovo 3  carte Disguido.

Movimenti in mare aperto: il vascello può compiere solamente due tipi di movimento: girare il timone e farsi trasportare dal  vento. Con girare il timone si intende ruotare il vascello in senso orario o antiorario  di una o più volte (come descritto dai dadi),  restando sempre allineati con la griglia esagonale sottostante. Per farsi trasportare dal vento si intende muovere il vascello nella  direzione della prua(la parte anteriore della imbarcazione) (della quantità indicata dai dadi), anche in questo caso bisogna  sempre restare allineati con la grigArghlia

La partita può terminare quando finiscono i turni, oppure quando un giocatore grida AHOY ( Sì, siamo seri) , allora tutti i  giocatori dopo di lui hanno diritto a un ultimo turno per finire le loro azioni.
TIP: lo scopo di gridare AHOY è quello di far terminare la partita quando suddetto giocatore pensa di avere un bottino più  succoso rispetto a quello degli altri giocatori.